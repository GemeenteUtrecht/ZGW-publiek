## ZGW-publiek
Deze repository is bedoeld om met andere gemeenten en partijen samen te werken aan documentatie en componenten voor het programma KIK. Het betreft alleen stukken die publiek toegankelijk mogen zijn. 

## Opgave Klantgericht samenwerken in Ketens (KIK)
We willen dat bewoners en ondernemers te maken krijgen met één gemeente Utrecht.

Om dit te bereiken moeten we beter samenwerken over de grenzen van organisatieonderdelen heen. Een nieuwe manier van samenwerken, ontworpen vanuit het perspectief van de klant. Hiervoor moeten we onze werkprocessen (her)inrichten en aan elkaar koppelen tot ketens.

Per domein is al vastgesteld welke ketens dit moeten zijn. Deze gaan we in etappes analyseren en verbeteren, samen met de medewerkers uit die keten.

Bij de (her)inrichting is aansluitende technische ondersteuning een randvoorwaarde. Common Grond is hierbij de norm. De nieuwe tools, componenten en eventuele aansluitingen die hiervoor in ontwikkeling zijn vind je in deze Github repository.

Deze nieuwe manier van samenwerken maakt ons werk ook een stuk fijner en efficiënter:

  -  Meer overzicht en een verbeterde stuurinformatie op processen
  -  Minder versnippering van informatie
  -  Minder tijd kwijt aan overtypen, opzoeken, archiveren en over-en-weer mailen
  -  Meer tijd voor het échte werk

Meer weten over de tools en componenten? Mail dan naar michelle.dautzenberg@utrecht.nl.

Meer weten over Klantgericht samenwerken in Ketens? Mail dan naar m.hoekstra@utrecht.nl.
